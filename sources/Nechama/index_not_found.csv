אברבנאל,"""וייצר ה' אלוקים מן האדמה כל חית השדה"" – מה ענין זה לכאן? ואם בא הכתוב לספר יצירת האשה, למה זה זכר בתוך ספורה קריאת שמות לכל בעלי החיים, שאינו מן הדרוש? ויקשה בכלל זה, שאם בא הכתוב להגיד, שהניח שמות הדברים כפי הסכמתו, מדוע אמר בלבד חית השדה ועוף השמים, ולא זכר יסודות וצמחים, דוממים ומתכות ושאר הנמצאים, שהרי ראוי להניח להם גם כן שמות?"
ר' דוד הנגיד,"ואני אומר עוד ""ויהי האדם לנפש חיה"" שחובה על האדם שישתדל בחיי נפשו, יחיה את נפשו ואל ימיתנה, ירפאנה ולא יחלנה, יען כי לנפש יש בריאות ומחלה, ומחלת הנפש היא האיולת והסכלות וקניית המדות המושחתות, הפריצות והרשעות; ורפואתה – קניית המעלות ומדות טובות והלוך אחרי אנשי הדעת. ומגמת הבורא יתברך מן האדם, שילך בדרכיו יתברך ושיהיו כל מעשיו שלמים ובריאים ונפשו שלמה ומתוקנת ותתמיד בחיים הנצחיים, כמו שאמר ""ויהי האדם לנפש חיה""."
קאסוטו,"נראה שפירושם של חז""ל על ""לעבדה"" - אלו הקרבנות, אינו דרש בעלמא אלא פשוטו של מקרא."
ר' נפתלי הירץ ויזל,"חפץ ה' שהאדם יקרא שמות לחיה ולבהמה ולעוף השמים, על כן הביאם אליו לראות מה שם יקרא לכל אחד מהם, והוא, ברוך הוא, צופה ויודע הכל, וידע מה יקרא להם, ושיכוון בכל שם כפי הראוי לאותו המין. ואם כן – מילת ""לראות"" כמו (פרק י""א) ""לראות את העיר ואת המגדל אשר בנו בני האדם""; (תהלים י""ד ב') ""לראות היש משכיל דורש את אלוקים""; וכן, ""לראות מה יקרא לו"", כי הוא משגיח בכל עת, כי קריאת השמות איננו לבד שיבדלו בשמותיהם לדעת מי זה ומי זה, אבל השם הוא תולדתו הפנימית ולאיזה דבר נברא לשמש..."
עקדת יצחק,"הצמיח לו שם כל עץ נחמד למראה וטוב למאכל, הקדים מה שהוא על צד היותר טוב מפני מעלתו, כי מהידוע שהדבר אשר כזה הוא מעולה מהנמצא לו על צד ההכרח, כמו שכתב החוקר בפרק א' במידות על האהבה, אמר ""ואינו דבר הכרחי לבד אבל הוא גם דבר טוב""... וכך הדברים הנחמדים למראה מתוספת המזונות וחלופיהן ושינוי הטעמים ומיני ערבותם, וכן בשאר העניינים מהמלבוש והדירה וזולתם היותר נאותים לעונשים לבלות ימיהם בטוב ושנותם בנעימים. ועל הצורך ההכרחי אמר ""וטוב למאכל"", כי זה מה שיכלול המזון ושאר הצרכים ההכרחיים אשר אי אפשר להתקיים זולתם, כי כולם הכרחיים כמוהו. ולפי ששני מיני אלו הצרכים הם מצד החלק החומרי, כללם בזיכרון עץ אחד ואמר: ""כל עץ נחמד למראה וטוב למאכל"" כי היו לאחדים. והזכיר אצלם ""מן האדמה"" לומר שהם לצורך הכוח הארצי, מה שלא אמר בשני האחרים, ואולם לצורך הכוח השכלי המוחלט הצמיח לו עץ החיים אשר בתוך הגן והוא אשר יחזיק הכוח השכלי הנותן בו כוח לעמוד על אמיתת המושכלות להבדיל בין האמת והשקר ולהידבק תמיד בחיים הנצחיים כי הוא חלקו ועץ חיים הוא למחזיקים בו. וכן באמת הורהו ה' עץ החיים אשר הוא מזון הכוח השכלי וכמו שאמרה התורה על עצמה (משלי ה') ""כי מוצאי מצא חיים"". ואמר שהוא ""בתוך הגן"", כי כן יסבוב עליו הגן כולו, כי הוא תוכיות הכל ועיקר הכל ותכלית הכל. אמנם לצורך ההתבוננות מהשכל המעשי – בכל מה שיצטרך אליו אדם קצת עם קצת חיים נאותים אנישיים אשר בו יסדר המלאכות והדתות ויישוב המדינות והנהגתם, כי הוא המחויב שישתלם בו השכל האנושי להגיע אל החיים השכליים בהחלט, והוא העניין שהשתדלה בו התורה האלוהית בשיעור נפלא – ראה אלוקים והצמיח אצל עץ החיים את עץ הדעת טוב ורע; הודה כי מסגולת זה העץ הוא, כי בשימוש בו ובמראהו ובריחו ובמגעו ואולי בטעימא ממנו לבד נקנה לאדם רוח דעת טוב ורע בכל אלו העניינים, כי הידיעה הזאת לא תשלם כי אם בידיעת שניהם הטוב להידבק בו והרע למאוס אותו.. והנה היה עץ הדעת אצל עץ החיים להישירו אל מה שראוי ממנו להגיע אל החיים האמיתיים שהוא הטוב, לא שישתקע בו ויחשוב לו לתכלית, כי הוא הרע והנאסר עליו. והיה זה על הדרך שנאמר בתורה האלוקית, ""ראה נתתי לפניך היום את החיים ואת הטוב"" (דברים פרק ל'), תורה כי הם שני עניינים קרובים ומצרניים, לא יתפרדו רק ליודע להשתמש בו כהוגן. ורוב התורה או כולה אינו אלא לסדר זה הטוב המגיע האדם אל החיים.. והנה עם זה כבר צייר וחקק במעשה הגן הזה צורת העולם בכללו ואגבו צורת העולם הקטן שהוא האדם וכל מיני חייו.."
אברבנאל,"אברבנאל:
ואפשר לומר כי ""בתוך הגן"" חוזר לעץ החיים בלבד לפי שהוא היה באמצע הגן, כמו שתירגם אונקלוס, לפי שאין החיים אלא בשווי ובמיצוע מהאיכויות; ואמנם עץ הדעת לא אמר שהיה ""בתוך הגן"" אם לפי שלא היה באמצעיתו אבל היה בסופו או קרוב לקצהו, כי הוא היה מטבע קצה ההפלגה – לא מהמיצוע."
אבן כספי,"אבן כספי: 
לא אמר מעץ הדעת והיה ""בתוך הגן"" כי אינו רק בקצה גבולו."
"ראב""ע","ראב""ע:
ד""ה ויצו: ...ואחר שאמר ""מעץ הדעת לא תאכל"" מה צורך למילת ממנו? רק הוסיף לבאר. וכן (שמות ב') ""ותפתח ותראהו את הילד"", או טעמו אפילו מעט ממנו"
אילת השחר,"כל מקום שכפל הכינוי עם גוף הפעול יש בו דרוש (ויקרא כ""ה מ""ו) ""ובאחיכם... לא תרדה בו"", וכן כפל הייחוס ""ממנו מן""."
